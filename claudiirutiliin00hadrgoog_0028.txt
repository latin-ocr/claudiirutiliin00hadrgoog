LIBER PRIMVS. ll

Saecula semideum, ferrati nescia Martis, 303

Ferro crudeles sustinuere feras.
Humanis manibus non sufficit usus inermis,
Sinon sint aliae ferrea tela manus.
His mecum pigri solabar taedia venti:
Dum resonat variis vile celeuma modis. 370
Lassatum cohibet vicina Faleria cursum,
Quamquam vix medium Phoebus haberet iter.
Et tum forte hilares per compita rustica pagi
Mulcebant sacris pectora fessa iocis: ’
Illo quippe dic tandem renovatus Osiris 375
Excitat in fruges germina laeta novas.
Egressi villam petimus lucoque vagamur3
Stagna placent saepto deliciosa vade.
Ludere lascivos intra vivaria pisces
Gurgitis inclusi laxior unda sinit. 380
sed male pensavit requiem stationis amoenae
Hospite conductor crudior Antiphate. ¹ ,
Namque loci querulus curam Iudaeus agebat, ‘
Humanis animal dissociale cibis.
Vexatos frutices, pulsatas imputat algas, 385
Damnaque libatae grandia clamat aquae.
Reddimus obscaenas convicia debita genti,
Quae genitale caput propudiosa metit:
Radix stultitiae: cui frigida sabbata cordi,
Sed cor frigidius relligione sua. 390
Septima quaeque dies turpi damnata veterno,
Tamquam lassati mollis imago Dei.
Caetera mendacis deliramenta catastae
Nec pueros omnes credere posse reor..
Atque utinam numquam Iudaea subacta fuisset 303
Pompeii bellis imperiisque Titi!
Latius excisae pestis contagia serpunt,
Victoresque suos natio victa premit.
Adversus surgit Boreas: scd nos quoquc remis
Surgere certamus, dum tegit astra dies. 400
Proxima securum reserat Populonia litus,
Qua nattualem ducit in amasinum.

 

