LIBER PRIMVS. 13

lpsi se monachos Graio cognomine dicunt,
Quod soli nullo vivere teste volunt.
Munera fortunae metuunt, dum damna verentur.
Quisquam sponte miser, ne miser esse queat?
Quaenam perversi rabies tam stulta cerebri, 445
Dum mala formides, neo bona posse pati?

Sive suas repetunt fatorum er astula poenes,
Tristia seu nigro viscera felle tument. .

Sic nimiae bilis morbum assignavit Homerus ,
Bellerophonteis sollicitudinibus: 440

Nam iuveni offenso saevi post tela doloris
Dicitur humanum displicuisse genus.

In Volaterranum, vero Vada nomine, tractum
Ingressus dubii tramitis alta lego.

Despectat prorae custos clavumque sequentem 455
Dirigit et puppim voce monente regit.

Incertus gemina discriminat arbore fauces
Defixasquc offert limes uterque sudes:

Illis proceras mos cst adnectere lauros
Conspicuas ramis et fruticante coma, 460

Vt praebente viam densi symplegade limi
Servet inoffensas semita clara notas.

Illic me rabidus consistere Corus adegit,
Qualis silvarum frangere lustra solet.

Vix tuti domibus saevos toleravimus imbres. 445
Albini patuit proxima villa mei.

Namque meus, quem Roma meo subiunxit honori,
Per quem iura meae continuata togae.

Non exspectatos pensavit laudibus annos3
Vitae flore puer, sed gravitate senex. 470

Mutua germanos iunxit reverentia mores,
Et favor alternis crevit amicitiis.

Praetulit ille meas, cum vincere posset, habenas:
At decessoris maior amore fuit.

Subiectas villae vacat aspectare salinas: 475
Namque hoc censetur 'nomine salsa palus,

Qua mare terrenis declive canalibus intrat,
Multifidosque lacus parvula fossa rigat.

 

