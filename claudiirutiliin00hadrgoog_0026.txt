LIBER PRIMVS. 9

Dicuntur cives quondam migrare coacti
Muribus infestos deseruisse lares, 290
Credere maluerim Pygmaeae damna cohortis
Et coniuratos in sua bella grues.
Haud procul hinc petitur signatus ab Hercule portus.
Vergentem sequitur mollior aura diem.
Inter castromm vestigia sermo retexit 295
Sardoam Lepido praecipitante fugam.

Littore namque Ossae cognatos depulit hostes
η Virtutem Catuli Roma secuta ducis.
Ille tamen Lepidus peior, civilibus armis
Qui gessit sociis impia bella tribus: 300
Qui libertatem Mutinensi Marte receptam
Obruit auxiliis, urbe pavente, 110110.
Insidias paci moliri tertius ausus,
Tristibus excepit congrua· fata reis.
Quartus, Caesareo dum vult inrepere regno, 305
Incesti poenam solvit adulterii. k
Nunc quoque — sed melius de nostris fama queretur:
Iudex posteritas semina dira notet.
Nominibus certos credam decurrere mores?
Moribus an potius nomina certa dari? 310
Quidquid id est, mirus Latiis annalibus ord0,
Quod Lepidum toties reccidit ense malum,
Nec dum discussis pelago permittimur umbris.
Natus vicino vertice ventus adest.
Tenditur in medias mons Argentarius undas 315
Ancipitique iugo caerula curva premit.
Transversos colles bis ternis milibus artat3
Circuitu ponti ter duodena patet: ⁴
Qualis per geminos fluctus Ephyreius Isthmos
Ionias bimari littore findit aquas. 320
Vix circumvehimur sparsae dispendia rupis3
N eo sinuosa gravi terra labore caret:
Mutantur toties vario spiramina flexu.
Quae modo profuerant vela, repente nocent.
Eminus Igilii silvosa cacumina miror: 325
Quam fraudare nefas laudis honore suae.

 

